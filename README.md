# Gemeente Amsterdam Subsidiebureau
Deze repository betreft: Subsidies als onderdeel van Discipl Core in opdracht van de Gemeente Amsterdam.

# Betreft

De gemeente Amsterdam is voornemens gedistribueerde technologieën (zoals blockchain) toe te passen op het onderwerp Subsidies. De gemeente Amsterdam heeft een aantal doelstellingen voor ogen die zij met deze nieuwe technologie wil bereiken. Een eenvoudiger verkrijgen van subsidies, administratieve lastenverlichting, een wellicht fundamenteler ‘bouwwerk’ dat breder inzetbaar blijkt dan subsidies alleen, helderheid over leidende principes bij de toepassing van nieuwe technologie zijn daarvan de meest in het oog springende.

# Vraagspecificatie

Help gemeente Amsterdam een perspectief te schetsen (business, functioneel, architectuur) waar blockchain als onderliggende technologie voor Amsterdam en daarna ingezoomd op subsidies van meerwaarde kan zijn. Ontwikkelen van een prototype om de mogelijkheden in de praktijk te brengen.

# Aanpak

Dit project behelst het realiseren van een werkend prototype op basis van de beschreven specificaties (SPECS) vanuit de Subsidie Stimulering schoon vervoer (zie https://www.amsterdam.nl/veelgevraagd/?productid=%7BA0E6864C-6AF2-4F97-93CC-2416BED3FB36%7D#). Hiermee moet een volledige automatisering van de uitvoering van deze regeling verkend kunnen worden. Bij een prototype moet gedacht worden aan een demo die getoond kan worden aan Subsidieburea Gemeente Amsterdam en relevante stakeholders. 

De Expertisegroep Business Rule Management (BRM, zie: https://expertisegroep-brm.pleio.nl/) is een expertisegroep die ontstaan is vanuit de Manifestgroep (deelnemende organisaties zijn de Belastingdienst, DUO, IND, Rijkswaterstaat, SVB en UWV). Deze expertisegroep Business Rule Management is inhoudelijk deskundig op de ondubbelzinnige interpretatie van de regeling van de subsidieregeling Lerarenbeurs. Het is een wens van de opdrachtnemer om met deze partij samen te werken. 

De functionele specificatie van de regels voor de Subsidie Stimulering schoon vervoer (incl. relevante regels voor de AVG!) worden door een lid van deze Expertisegroep in nauwe samenwerking met een marktpartij uitgewerkt. Daarbij wordt gebruik gemaakt van Formal Language for the Interpretation of Normative Theories (FLINT, zie: http://delaat.net/sarnet/2016-12-14-Jurix2016.pdf).

In het operationele proces wordt Agile Scrum gewerkt. In dit proces gaat het om het technisch realiseren van een werkende blockchain toepassing. Er zullen sprints gehanteerd worden van drie weken.
